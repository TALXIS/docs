# Synchronizace kalendáře

Díky synchronizaci kalendářů se Vám budou události automaticky přenášet z Raynetu do Outlooku i naopak. Uzpůsobte integraci Vašim potřebám s možnostmi sychronizace soukromých a hotových událostí a přečtěte si více o tom, jak služba funguje.

## Synchronizace soukromých událostí
Outlook Vám nabízí možnost vytváření soukromých událostí (označených symbolem zámku). Do Raynetu je můžeme přenášet třemi způsoby:

### 1. Synchronizovat jako standardní události
- Soukromé události z Outlooku se budou propisovat stejně jako všechny ostatní události.
- Synchronizuje se název, čas, účastníci a popis.

### 2. Synchronizovat jako time blocker
- Dejte Vašim kolegům v Raynetu vědět, že nemáte čas, ale další podrobnosti s nimi už nesdílejte.
- V této možnosti se název události přepíše na Time blocker, synchronizuje se pouze čas.

### 3.	Nesynchronizovat
- Soukromé události z Outlooku se v Raynetu nebudou zobrazovat.

## Synchronizace hotových událostí
Vyberte, zda chcete synchronizovat hotové události směrem z Raynetu do Outlooku. Jakmile událost v Raynetu označite jako hotovou, další změny se již do Outlooku nebudou přenášet. Tato funkcionalita je využívaná především v případech, kdy často upravujete schůzky zpětně nebo z nich děláte zápisky.

## Posílání pozvánek
Posílání pozvánek účastníkům událostí je defaultní funkcionalitou Outlooku. Díky tomu se při synchronizaci Vašemu zákazníkovi odešle pozvánka, i když založíte událost vázanou na klienta v Raynetu.

## Rozlišování schůzek a událostí
Outlook na rozdíl od Raynetu nerozlišuje mezi schůzkou a událostí. Při synchronizaci směrem z Outlooku Raynetu se tedy vše propisuje jako událost, jelikož integrace nemá možnost získat informaci o jejím typu.

## Propisování Outlookových událostí, na které jsem pozvaný
V Raynetu je vyžadováno, aby všechny události měly svého vlastníka. Z toho důvodu se bohužel událost, na níž jste byli pozváni uživatelem mimo Vaši organizaci či uživatelem Vaší organizace, který nemá v Raynetu účet, do Raynet kalendáře nepropíše.

## Integrace zatím nepodporuje:
Následující funkcionality bohužel zatím TALXIS integrace neovládá, v budoucnu se jich ovšem dočkáte:

- Mazání událostí z Outlooku propisující se do Raynetu

- Opakované události z Outlooku
